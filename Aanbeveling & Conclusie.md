# Aanbeveling
## Wat is het CIS-framework? (Document Analysis)
Het CIS-framework is opgesteld door een internationaal team van beveiligingsexperts en bestaat uit een set van "CIS Controls" en beveiligingsaanbevelingen. Het biedt bedrijven een ge√Øntegreerde benadering om hun Cloud infrastructuur te beschermen. Organisaties kunnen hun misconfiguraties verminderen en het risico op hacken verlagen door het CIS-framework te volgen.

### Hoe is het CIS-framework te implementeren? (Community Research)
Als eerste moet de huidige omgeving worden beoordeeld op veiligheid dit kan worden gedaan met behulp van ingebouwde geautomatiseerde scanners. Als hieruit blijkt dat er meer kwetsbaarheden zijn, zou het voordelig zijn om het CIS-framework te implementeren.

Om de benodigde beveiligingscontroles in de AWS-omgeving te implementeren, gebruik de configuratieaanbevelingen van het CIS-framework. Het configureren van services op de juiste manier, het beperken van de toegangsrechten, het versleutelen van gegevens en het instellen van procedures voor monitoring en logging zijn allemaal onderdeel van dit.

Beveiliging van de Cloud is een onophoudelijke activiteit. Implementeer een AWS-infrastructuurmonitorsysteem om nieuwe misconfiguraties of beveiligingsrisico's snel te lokaliseren. Regelmatig uitvoeren van controles en evaluaties om ervoor te zorgen dat de beveiligingscontroles goed worden uitgevoerd.

### Uitdagingen (Community Research)
Het implementeren van het CIS-framework kan enkele uitdagingen met zich meebrengen. Deze uitdagingen zijn vooral van toepassing binnen Cloud omgevingen van bedrijfsformaat en zullen voor kleinschalige projecten minder van toepassing zijn.

Complexiteit van AWS: Doordat AWS heel veel configuratiemogelijkheden en services heeft, kan de implementatie van beveiligingscontroles moeilijk maken. Zorg ervoor dat het beveiligingsteam voldoende kennis en ervaring heeft op het gebied van AWS-services en de beveiligingsaspecten die ze met zich meebrengen, zodat de implementatie zo soepel mogelijk kan verlopen.

Conflicten met bestaande systemen: Het implementeren van het CIS-framework in een bestaand systeem dat al beveiligingscontroles heeft, kan een uitdaging zijn. Identificeer de overeenkomsten en verschillen tussen de bestaande controles en het CIS-framework en implementeer de nodige wijzigingen om volledige dekking te garanderen.

Culturele verschuiving: Het kan nodig zijn om de culturele normen binnen de organisatie te veranderen om een standaard framework zoals CIS te implementeren. Zorg ervoor dat iedereen die betrokken is bij het CIS-framework, inclusief het management en het ontwikkelingsteam, betrokken is en op de hoogte is van de voordelen en het belang ervan.

# Conclusie (Root Cause Analysis)
Het is mogelijk om Cloud omgevingen te exploiten, echter is dit vooral vanwege menselijke fouten zoals misconfiguraties of social engineering. Het is daarom belangrijk om tijdens het gebruik van Cloud providers niet aan te nemen dat de Cloud provider alles beveiligt, uiteindelijk liggen de inloggevens en andere keys bij de klant van de provider. Als de klant eenvoudige wachtwoorden of andere misconfiguraties heeft gemaakt, zal dit zorgen voor onveilige Cloud omgevingen waar de Cloud provider geen/weinig schuld aan heeft.  

Het oplossen van Cloud-misconfiguraties is essentieel om de AWS-infrastructuur veilig te houden. Het CIS-framework biedt een uniforme benadering voor het toepassen van beveiligingscontroles en het verminderen van misconfiguraties. Zorg ervoor dat er eerst een uitgebreide analyse wordt gemaakt over de huidige status van de Cloud-omgeving, het team vertrouwd maakt met het framework en de suggesties in de AWS-omgeving implementeert. Blijf de infrastructuur monitoren en evalueren om ervoor te zorgen dat de beveiligingscontroles actueel en effectief blijven.


